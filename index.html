<!DOCTYPE html>
<html>
  <head>
    <meta charset='utf-8'>
    <meta http-equiv="X-UA-Compatible" content="chrome=1">
    <meta name="viewport" content="width=device-width, initial-scale=1, maximum-scale=1">
    <link href='https://fonts.googleapis.com/css?family=Architects+Daughter' rel='stylesheet' type='text/css'>
    <link rel="stylesheet" type="text/css" href="stylesheets/stylesheet.css" media="screen">
    <link rel="stylesheet" type="text/css" href="stylesheets/github-light.css" media="screen">
    <link rel="stylesheet" type="text/css" href="stylesheets/print.css" media="print">

    <!--[if lt IE 9]>
    <script src="//html5shiv.googlecode.com/svn/trunk/html5.js"></script>
    <![endif]-->

    <title>TinKode by tinkodeofficial</title>
  </head>

  <body>
    <header>
      <div class="inner">
        <h1>TinKode</h1>
        <h2></h2>
        <a href="https://github.com/tinkodeofficial" class="button"><small>Follow me on</small> GitHub</a>
      </div>
    </header>

    <div id="content-wrapper">
      <div class="inner clearfix">
        <section id="main-content">
          <h1>
<a id="about-my-life" class="anchor" href="#about-my-life" aria-hidden="true"><span aria-hidden="true" class="octicon octicon-link"></span></a>About my life</h1>

<h3>
<a id="tinkode---the-slacker" class="anchor" href="#tinkode---the-slacker" aria-hidden="true"><span aria-hidden="true" class="octicon octicon-link"></span></a>TinKode - "The Slacker"</h3>

<p>Salutare! Numele meu este Cernăianu Manole Răzvan și sunt cunoscut pe internet sub pseudonimul TinKode (sincer să fiu nu am crezut vreodată că va veni ziua în care mă voi prezenta în lumea virtuală cu numele meu adevărat). Mulți s-au întrebat de unde m-am inspirat în alegerea acestui nickname și ce vrea să reprezinte. Hmmm, să o luăm de la început. Până a ajunge la acest ‘TinKode’ am folosit o mulțime de alte nick-uri, până când într-o zi am început să scriu pe google combinații de cuvinte care mi se păreau atractive de unde a rezultat un nickname ușor de memorat.</p>

<p>De mic am fost pasionat de calculatoare, primul avându-l în clasa a I-a sau a II-a, dar asta nu înseamnă că aș fi știut prea multe despre acestea până nu am avut acces la internet. Din momentul în care am fost conectat la WWW am început să citesc o mulțime de lucruri interesante, m-am documentat despre cele mai bine plătite meserii pe internet (am considerat că nu este pentru mine un job care necesită doar forță fizică pe o durată nelimitată de timp) până când am găsit câteva detalii despre pentesting (penetration testing).</p>

<p>Pentesting-ul m-a atras din toate punctele de vedere: este o meserie foarte bine plătită și flexibilă care implică totodată cunoștințe vaste în domeniul securității web. Dar sunt de părere că dacă vrei să excelezi aici trebuie să gândești precum un infractor cibernetic pe scurt un black-hat hacker. De ce spun asta? Păi dacă vrei să găsești toate punctele slabe ale unui sistem trebuie să ai experiență, să poți fi în mintea hacker-ului iar experiența se dobândește prin practica în real world (cum ar fi numită de majoritatea) pentru că întâmpini tot felul de probleme care mai de care mai diferite sau metode care nu se predau niciunde.</p>

<p>Nu spun că dacă ești de la bun început un white-hat și ai învățat tot ce este necesar într-o facultate sau la cursuri speciale de genul, nu vei face o muncă bună, dar un black-hat care devine white-hat va avea întotdeauna un atuu în plus. Sper să nu se înțeleagă că încurajez black hacking-ul; este un risc pe care trebuie să ți-l asumi de la bun început și de cele mai multe ori nu se merită pentru că vei ajunge dator cu câteva sute de mii de $ și cu un dosar aproape cât tine de mare (cum a fost cazul meu și am cam 1.75 metri înălțime) și de ce să excludem și varianta în care poți ajunge după gratii o perioadă îndelungată de timp sau dacă ai noroc primești o sentință cu suspendare.</p>

<p>Libertatea. Este un subiect pe care mulți ignoră să îl ia în calcul atunci când se apucă de activități ilegale în lumea virtuală sau cea reală. Majoritatea se împacă cu ideea că dacă sunt prinşi vreodată nu vor avea probleme financiare când sunt eliberaţi. Din cauza teribilismului se ajunge în primul exemplu și din prostie în al doilea. Oricât de bun hacker ai fi întotdeauna vei avea nașul tău și dacă acest naș nu este de aceeași categorie cu tine, adică tot un hacker, mai mult ca sigur va fi un informator a.k.a. ‘sifon‘ și procentajul în care o să ai tot ce ai obținut confiscat este foarte ridicat.</p>

<p>Să vă riscați libertatea nu se merită pentru nimic în lume. Și o spun din propria experiență… Am petrecut aproximativ 90 de zile (de pe 31 ianuarie - 27 aprilie 2012; o nimica toată în comparație cu restul pedepselor) în arest preventiv unde ești 24/24 de ore privat de libertate. Îți petreci cea mai mare parte din timp cu alte 3 până la 7 persoane într-o încăpere de 4 metri pătrați unde totul este gri și dacă ai noroc și vremea este de partea ta poți să ieși în curtea de recreere. Te poți deprima imediat dacă nu ai un caracter puternic sau nu crezi în tine. Am fost în celulă cu tot felul de infractori precum criminali, falsificatori de bani, carderi, hoți, etc (nu e un motiv de teamă, toți suntem oameni și dacă există respect și vorbe calculate totul este ok) dar să știi că ești la cheremul unor gardieni este cel mai neplăcut lucru.</p>

<p>Eu am fost privit diferit față de restul, din cauza motivului arestării mele. Totul a fost bine dar totuși foarte greu. Din această lecție am învățat că nu trebuie să îți riști libertatea pentru nimic în lume și că orice sumă de bani ar putea fi la mijloc, nu îi va ține locul absolut niciodată. Acesta este un capitol din trecutul meu în care mi-a fost arătat gustul amar al vieții dar acum trebuie să fiu fericit deoarece totul a revenit la normal. Nu trebuie să uităm că omul din greșeli învață.</p>

<p>Ce am realizat? A meritat!? Întrebările acestea mi-au fost adresate cel mai frecvent din partea multor persoane în ultimul timp fiind curioase dacă a meritat tot ce am făcut și ce am realizat. Răspunsul e cu 2 tăișuri și de ce spun asta? Păi în primul rând ‘sincer să fiu‘ nu a meritat mai deloc deoarece din cauza mea au suferit multe persoane (din suflet le cer scuze) și mă refer la rude, iubită și unii prieteni care s-au dovedit a fi foarte puțini, restul însemnând cunoștințe care sunt pe lângă tine la bine iar la greu se fac pierdute în lume. În al 2-lea rând a meritat pentru că mi-am împlinit un vis și anume să fiu cunoscut și recunoscut doar pentru ceea ce am facut eu și nu furând munca sau laudele altuia. Am reușit acest lucru doarece am avut o doză de ambiție imensă care m-a ajutat poate cel mai mult și am avut încredere în mine. Unul dintre visuri a fost bifat cu ‘check’ dar mai rămân alte câteva sute pe lista mea care sunt momentan doar în stadiul incipient dar nu îmi fac griji, am doar 21 de ani deci există timp din belșug.</p>

<p>Consider că am reusit puțin acolo să schimb percepția oamenilor asupra termenului ‘hacker’ (cu toate că nu mă consider unul) să nu mai fie confundați cu alte tipuri cărora nu le dau numele. M-am simțit mandru că sunt român când mi-am auzit naționalitatea în mass-media din toată lumea, nu știu dacă și voi ați simțit la fel. Mulți o să mă contrazică spunând că sunt un infractor și nu e ceva de lăudat, dar uită sau nu știu că eu am încercat să ajut găsind acele vulnerabilități și nu am dorit să le folosesc în scopuri personale (spre înțelegerea tuturor acele fapte bune costă enorm de mult dacă sunt realizate din partea unor firme din domeniul testării securității web – penetration testing).</p>

<p>Spunând acestea mulți m-au considerat, mă consideră si mă vor considera egocentric și mă vor critica că am vrut faimă s.a.m.d. Îi înțeleg și sunt conștient de asta. Oricât de simpatic sau bun ai fi nu poți să îi convingi pe toți să te placă. Sunt de părere că atunci când nu ești plăcut de un număr de persoane semnificativ mare este bine deoarece înseamnă că îți faci treaba cum trebuie și aceștia se simt plafonați sau sunt invidioși din cauza succesului tău. Și până la urmă ce rost ar mai avea admiratorii dacă nu ai și opusul lor pe cei ranchiunoși. Toate criticile primite le-am transformat în combustibil pentru a-mi alimenta țelul de a mă autodepăși, iar dacă le dai prea multă importanță o să te devieze de la scopul tău și o să îți pierzi încrederea în tine.</p>

<p>În încheiere vă pot sfătui să aveți încredere în voi și în ceea ce faceți. Fiți într-o continuă competiție cu voi înșivă. Și nu în ultimul rând să aveți voința să deveniți din ce în ce mai buni în domeniul vostru preferat, nu ai nimic de pierdut dacă încerci. </p>
        </section>

        <aside id="sidebar">


          <p>This page was generated by <a href="https://pages.github.com">GitHub Pages</a> using the Architect theme by <a href="https://twitter.com/jasonlong">Jason Long</a>.</p>
        </aside>
      </div>
    </div>

  
  </body>
</html>
